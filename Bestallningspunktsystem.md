# Beställningspunktsystem

Beställningspunktsystem är en samlad beteckning för enkla rutinmetoder som vi använder oss av för att fastställa när beställning skall ske. I huvudsak används två metoder; beställningsnivå och periodbeställning.

- Beställningsnivå " lika mängd vid varje  beställningstillfälle

- Periodbeställning " lika lång tidsperiod mellan varje  beställning

_Beställningsnivå_ är en lagernivå vid vilken ny beställning skall ske. Den fastställs individuellt för varje artikel med hänsyn till vilken _ledtid_ artikeln har, vårt beräknade _behov_ av artikeln under ledtiden och det _säkerhetslager_ vi har bestämt för den. Vi beställer lika mycket vid varje tillfälle. Tiden mellan beställningarna varierar.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/image063.gif)

Vid _periodbeställning_ är tiden mellan beställningarna konstant. Det är mängden vi beställer vid varje tillfälle som varierar. Vi gör beställningar vid jämna bestämda tidsintervall.

Mängden vi beställer, A, är skillnaden mellan en bestämd nivå, _återfyllnadsnivån_, och lagernivån vid beställningstillfället. Återfyllnadsnivån bestäms av ledtiden, vårt beräknade behov och säkerhetslagret.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/bestall.JPG)
