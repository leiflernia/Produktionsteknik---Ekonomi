# Stilleståndsstatistik

Måste vi verkligen föra stilleståndsstatistik? Är det inte onödigt byråkratiskt och tidskrävande?

Erfarenheten visar att den gör stor nytta. Varje enskild operatör och förman har en tendens att övervärdera de stopporsaker som inträffat senast och de som upplevs som mest irriterande.

Alla tycker olika. Med en noggrant förd statistik vet vi var problemen finns. Diskussioner undviks och vi kan koncentrera oss på att lösa problemen. Vill vi göra en investering har vi ett bra underlag för vad som går att vinna med den. Vi kan göra en tillförlitlig kalkyl.

    Med en säker stilleståndsstatistik vet vi var problemen finns

De flesta av stopporsakerna ovan är oplanerade. De är allvarligare än de planerade stoppen. Alla stopp ökar arbets- och maskinkostnaderna och sänker produktionen. De oplanerade stoppen minskar dessutom vår leveranssäkerhet. Order blir försenade. Planeringen blir osäker. För att skydda oss mot de oplanerade stoppen lägger vi in garderingar i planeringen. Det medför längre genomloppstider och ökade mellanlager.

    Hellre planerade stopp, än oplanerade

_Exempel._ Vi har för en maskin följande stilleståndsstatistik för februari: Stillestånd:

Omställningar  18 timmar

Haverier  12 timmar

Brist på material  3 timmar

Övrigt  15 timmar

Totala arbetstiden i februari vid maskinen var 160 timmar.

I verkligheten har vi inte idealiska förhållanden. Maskinens tillgänglighet är lägre än de 100% för vilken bruttokapaciteten beräknas. Orsaker till detta kan vara:

– det inträffar maskinstopp på grund av haverier

– viss tid måste avsättas för förebyggande underhåll

– vi förlorar tid i omställning mellan olika produkter

– personal kan vara frånvarande med kort varsel p g a exempelvis sjukdom

– ny personal har en viss inkörningsperiod.

Vi måste alltså i praktiken räkna med ett visst kapacitetsbortfall. Vi får då en _verklig kapacitet_. På den grundar vi våra budgetsiffror och vi använder också den i det dagliga planeringsarbetet.

    Verklig kapacitet är vad vi verkligen kan producera i maskinen

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/kapacitet.JPG)

Observera dock att den tillgängliga kapaciteten inte är något som gäller för evigt. Den är giltig enbart för den närmaste framtiden och under de förutsättningar vi arbetar med idag. Vi kan arbeta upp den tillgängliga kapaciteten genom att arbeta med underhåll, omställningstider, vardagsrationaliseringar etc.
