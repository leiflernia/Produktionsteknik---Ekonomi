# Förutsättningar

En effektiv produktionsstyrning förutsätter god kännedom om produkter, produktionsmetoder, produktionslayout och produktionskapacitet.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/image082.gif)
### Gruppering av produktionsutrustningen, produktionslayout

Hur maskiner, arbetsplatser, transport- och lyftutrustning, transportvägar och lagerplatser är grupperade är av stor betydelse för hur vi kan lägga upp det praktiska planeringsarbetet.

_I en funktionell verkstad_ är alla maskiner av en viss typ placerade tillsammans; svarvar i en avdelning, borrmaskiner i en annan o s v. V_arje arbetsoperation_ i tillverkningen av en produkt _måste planeras för sig._

I en _flödesgrupp_ är all utrustning för att tillverka en viss produkt placerad i en och samma maskingrupp. Planeringen blir enklare. Endast inplanering av produkten i maskingruppen som en helhet behöver göras centralt. Lokala enskilda planerare eller en grupp av operatörer kan sedan själva göra detaljplaneringen för de ingående arbetsoperationerna.


    Utrustningens placering har stor betydelse för om vi kan arbeta med central 
    eller decentraliserad planering