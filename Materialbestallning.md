# Materialbeställning

Materialet till en operation kan komma från en extern leverantör, från en annan del i vår produktionskedja eller från vårt lager.

För att bestämma vilka artiklar som skall beställas utgår vi från inneliggande kundorder och aktuella försäljningsprognoser. Slutprodukterna delas upp i sina beståndsdelar så att vi får fram vårt behov av ingående material. Detta behov, _bruttobehovet_, ger oss antalet av varje komponent. Vi tar också reda på när och var i produktionen varje enskild komponent skall vara på plats.

En del av komponenterna kan finnas tillgängliga på lagret. Vi tar hänsyn till detta genom att beräkna _nettobehovet_. Det är det antal komponenter vi måste köpa in eller tillverka för att komplettera det som redan finns på lagret

    Nettobehov
    Det antal komponenter vi behöver som inte redan finns på lager