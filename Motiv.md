# Motiv till lager

Vårt huvudmotiv till att hålla lager av en artikel eller en färdig produkt är att vår produktion måste ha omedelbar tillgång till artikeln eller att det alltid måste finnas tillgång på färdiga produkter för omedelbar leverans till kund.

Men det finns också andra viktiga motiv:

- Många och små beställningar av en artikel blir dyrt då varje beställning medför en  viss kostnad som är oberoende av beställningens  storlek.

- Vi vill gardera oss mot brister som kan vålla oss problem i produktionen. Vi skapar  ett _säkerhetslager_

- Vi behöver lager som utjämning om efterfrågan på produkterna varierar i  förhållande till  produktionskapaciteten.

- Mellanlager bildas då olika delar inväntar varandra för att kunna sättas samman till en slutprodukt.

- För vissa operationer krävs att vi har en viss mängd detaljer för att operationen skall kunna  genomföras.
