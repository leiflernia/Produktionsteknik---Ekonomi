# Slöseri

Det är oftast vid ett ojämnt flöde som slöseriet börjar. Maskinoperatören kan bli överbelastad och om operatören inte får vara med och påverka flödet i produktionsprocessen blir hen stressad och överbelastad, vilket kan leda till misstag och slöseriet blir ett faktum.

När en organisations samtliga delar arbetar i samförstånd och i ett jämnt flöde, så föreligger det ett Lean tänk i organisationen. Inom Lean Produktion definieras slöseri med 3 M, vilket är hämtat från den japanska tillverkningsindustrin enligt nedan:

När en organisations samtliga delar arbetar i samförstånd och i ett jämnt flöde, så föreligger det ett Lean tänk i organisationen. Inom Lean Produktion definieras slöseri med 3 M, vilket är hämtat från den japanska tillverkningsindustrin enligt nedan:

· **Muda**, är den japanska benämningen på slöseri, och ingår tillsammans med två andra M i ett system, där varje M är minst lika viktigt för att få Lean att fungera, även om fokus oftast ligger på det första M: et, Muda.

· **Muri**  – överbelastning på maskiner eller personal, vilket leder till säkerhetsproblem, kvalitetsproblem, maskinfel och defekter.

· **Mura** – ojämnhet (som skapas av en oregelbunden produktion, efterfrågan och interna problem). Fokus enbart på reducering av slöseri kan leda till att medarbetarna blir överbelastade och att maskinerna går sönder.

	Lean Production handlar om att eliminera slöserier.
	-kräver engagemang från alla funktioner
	-alla måste jobba på samma sätt åt samma håll.

Det finns 7+1 grundläggande slöserier man brukar tala om inom tillverkningsindustrin:

· **Väntan** – observation av automatiska maskiner eller väntan på att kunna påbörja nästa del av processen beroende på att material, verktyg eller andra förutsättningar saknas.

· **Transporter** – alla transporter av material är något som inte tillför kunden något värde och är därför ett slöseri. Nu kan inte dessa elimineras men säkerligen reduceras.

· **Felaktiga och onödiga processer** – rätt verktyg måste användas för att få rätt resultat och onödiga steg i processen ska undvikas, som exempelvis att tillverka något med högre kvalitet än behövligt.

· **Lager** – överflödiga lager leder till längre ledtider och binder upp kapital. Dessutom gömmer extra lager problem som finns i produktionen, sena leveranser från leverantörer och långa ställtider.

· **Onödiga rörelser** – alla rörelser som sker under arbetet som sträcka sig efter, titta efter, gå efter och så vidare.

· **Defekter** – produktionstid som läggs på att producera defekter eller justering är förlorad produktionstid. Likväl som kontroller och omproduktion. Det finns idag flera slöserier som andra har utvecklat varav en av de vanligare är.

· **Outnyttjande av personalens kreativitet** – förlusten av tid, idéer och kunskaper från den egna personalen som kan leda till förbättringar, exempelvis genom avsaknad av kommunikationskanaler och mottagbar ledning. Detta är den +1 slöseri som tillkommit på senare tid då man mer och mer insett värdet av sina medarbetare.

Vid en förbättring av ett system i en organisation, måste först beslutsfattarna förstå vinsten med ett flöde i produktionsprocessen. Det räcker inte med att städa sitt eget bord och skjuta problemet framför sig till nästa avdelning i organisationen. Ju mer förädlad en produkt blir i ett flöde, desto större blir slöseriet genom kapitalbindningar i lagret.

Lean tänket är långsiktigt och allt kortsiktigt extra arbete stjäl tid för det långsiktiga förbättringsarbetet. Det hjälper inte att investera i en maskin med hög kapacitet, när flödet är dimensionerat för halva maskinkapaciteten.
