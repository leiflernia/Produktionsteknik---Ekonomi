# Målvärde

Konstruktören har i sitt arbete kommit fram till att detaljen fungerar bäst vid ett visst värde. Ju längre vi avlägsnar oss från detta värde desto sämre blir troligen detaljens funktion.

Övergången från OK till Kass är gradvis med början redan vid målvärdet. Toleransgränserna sätts där vi har den lägsta acceptabla funktionsnivån. Där har funktionen försämrats så mycket att kunden märker det och vi riskerar att han blir missnöjd. Eftersom vi i vår kvalitetssyn alltid sätter kunden i centrum strävar vi alltid efter att få helnöjda kunder.

    Ju bättre funktion – ju nöjdare kund

Med andra ord skall vi styra våra maskiner och tillverkningsprocesser efter det värde eller mått som ger bäst funktion. Detta måste bli vårt målvärde.

    Målvärde är det värde som ger bäst funktion

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/malvarde.JPG)

Om inget annat anges ligger målvärdet i mitten av toleransområdet.
