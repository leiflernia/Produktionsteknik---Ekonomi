#  Delområden

MPS är uppdelad i två delområden; materialstyrning och produktionsstyrning.

_Materialstyrning_ innebär att styra _materialförsörjningen_ så att vi alltid har utgångsmaterial till vår produktion och så att kunderna får sina order i utlovad tid.

_Produktionsstyrning_ innebär att styra _produktionen_ så att våra resurser i form av maskiner, utrustning och personal utnyttjas på bästa möjliga sätt.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/delomraden.JPG)

Beroende på hur stort företaget är och hur komplex produktionen är går dessa delmoment mer eller mindre in i varandra. Ansvaret för båda delmomenten inom ett produktionsavsnitt kan ofta ligga på samma person eller grupp av personer. Det kan vara en speciell central planeringsavdelning, en enskild planerare placerad i anslutning till sitt produktionsavsnitt eller hela arbetslaget vid modernt arbete i lagområden.
