# Intressenter

De som agerar i eller på något sätt berörs av ett företag kallar vi företagets intressenter. Här syftar vi på alla de för vilka företagets uppförande, dess framgångar eller motgångar, har någon som helst betydelse, t ex ägarna, banker, anställda etc.

Ett nätverk av intressenter till ett företag

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/image123.jpg)

Ägare  
_Ägarna_ har satsat pengar i företaget och vill naturligtvis ha avkastning på sin insats. Denna avkastning bör vara något högre än bankränta eftersom det innebär en större risk att placera pengar i ett företag än att sätta in sina pengar på en bank.

Anställda  
_De anställda_ bidrar med sitt arbete och får lön i utbyte. Utöver lönen vill de även ha ett tryggt och intressant arbete.

Företagsledning 
_Företagsledningen_ bidrar med sin arbetsinsats och kräver i gengäld lön, handlingsfrihet, erkännande etc.

Leverantörer 
 _Leverantörer_  säljer varor och tjänster till företaget och får betalt för dessa.

Kunder  
_Kunderna_ köper företagets produkter och/ eller tjänster och vill även ha garantier, krediter och service för sina pengar.

Långivare 
 _Långivarna_ vill på samma sätt som ägarna få ränta på de pengar som de lånar ut till företaget.

Konkurrenter  
_Konkurrenterna_ slåss med varandra om kunderna och bevakar varandra noggrant.

Samhälle  
_Samhället_ ger service och tillstånd att verka i utbyte mot skatter och avgifter.

Intresse-
  _Intresseorganisationer_, t ex idrotts-, kultur och miljörörelser vill ha organisationer  ekonomiska bidrag, skonsam behandling av miljön etc.

Bransch-
  _Branschorganisationen_ bevakar branschens utveckling samt tar organisation  tillvara på branschens intressen mot att den får information och
pengar från medlemsföretagen.

För att inte missa några viktiga krav på företaget, är det mycket viktigt att identifiera företagets olika intressenter. Intressenternas krav är ofta motstridiga, konflikter kan därför lätt uppstå. En av företagsledningens viktigaste uppgifter är därför att hitta den bästa kompromissen för företaget.

    Företagets intressenter
    Alla som har ett ekonomiskt eller annat intresse i företagets verksamhet
