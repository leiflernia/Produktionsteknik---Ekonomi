# Kapacitet

Kapacitet är vad vi verkligen kan prestera per tidsenhet över en längre tidsperiod; vi talar om _verklig kapacitet._ Den bestämmer vi normalt genom att använda erfarenhetsvärden som tar hänsyn till inverkan av olika typer av störningar som haverier, inplanerat underhåll, omställningar, raster och sjukfrånvaro.

Kapaciteten är aldrig större än vad den svagaste länken kan prestera. I ett flöde är det _den långsammaste maskinen som avgör flödets kapacitet_. Små insatser som mindre tekniska ingrepp eller utökad bemanningstid för dessa s k _flaskhalsar_ kan kraftigt öka kapaciteten för hela flödet.

    Vår verkliga kapacitet är vad erfarenheten säger att vi kan prestera