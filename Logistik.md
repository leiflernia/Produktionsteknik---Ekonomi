# Logistik

MPS är en del av den funktion i företaget vi kallar _materialadministration (MA)_ eller _logistik._ Materialadministration är det totala arbetet som rör materialflödet från råvaruleverantör till slutlig förbrukare. I detta arbete ingår att:

- Planera
- Utveckla
- Samordna
- Organisera
- Styra

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/materialf.JPG)

Huvudsakligen är MA en rent operativ verksamhet som sköter inköp, MPS, fysisk materialhantering och transport. Men MA är också en övergripande strategisk verksamhet som skall fatta de långsiktiga principiella besluten som t ex

- inköpspolicyn; om vi skall ha en eller flera leverantörer för alla viktiga artiklar, om  vi skall gå in i nära samarbete med vissa stora leverantörer  etc

- hur stora lager som vi kan  acceptera

- placering av distributionslager utanför  fabriksområdet

- hur stora bristkostnaderna till kund och i vår produktion högst får  vara.

Bristkostnader är alla kostnader vi drabbas av för att rätta till felen när vi på något sätt levererar fel till vår kund. Bristkostnader innehåller också kostnader för stillestånd och omställningar etc när produktionen saknar utgångsmaterial. De långsiktiga besluten ligger till grund för det praktiska MPS-arbetet med att styra materialflödet och produktionen.

    De långsiktiga MA-besluten styr det praktiska MPS-arbetet
