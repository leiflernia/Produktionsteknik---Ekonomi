# Produktionsstyrning

Produktionsstyrning är arbetet med att styra produktionen så att våra produktionsresurser: maskiner, utrustning och personal, utnyttjas på bästa möjliga sätt. Produktionsstyrningen arbetar i fyra huvudsteg; huvudplanering, detaljplanering, beordring och uppföljning. För att kunna göra uppföljningen krävs återrapportering från produktionen.


![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/Produkt.JPG)

Vid _huvudplanering_ arbetar vi med tidshorisonten 6 - 12 månader. Vi gör här en övergripande planering över hur produktionsresurserna kommer att utnyttjas under tidsperioden.

_Detaljplanering_ görs på kort sikt, normalt upp till en månad. Vi skall fastställa när och var varje enskild arbetsoperation skall utföras.

_Beordring_ är den direkta styrningen av produktionen, d v s order att starta en operation.

Genom _uppföljning_ vill vi kunna jämföra den verkliga tidsåtgången för en operation, omställning etc med den tidsberäkning vi tidigare gjort.

Operatören _återrapporterar_ omedelbart efter det att en arbetsoperation är klar. Vi kan då under planeringsarbetet hela tiden ha en aktuell bild över situationen för olika order och produktionsgrupper.
