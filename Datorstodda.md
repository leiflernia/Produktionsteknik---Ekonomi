# Datorstödda styrsystem

**Krav på MPS-arbetet**

All material- och produktionsstyrning MPS kräver beräkningsarbete och informationsöverföring. Ju fler ingående delar i en produkt eller ju mer komplicerad produktionsprocess, desto mer omfattande blir beräkningsarbetet och desto mer information skall överföras mellan olika delar av systemet.

Vi har krav på korta ledtider och på små lager. För att tillfredsställa dessa krav måste MPS- arbetet gå snabbt och med stor precision. Vi måste också vara beredda att göra omdisponeringar när nya order med korta leveranstider skall passas in i redan planerad produktion. Det kan betyda att vi med jämna mellanrum måste göra om hela vår beräkning av materielbehov, tidplaner och beläggningsscheman. Genom att utnyttja datorhjälp har vi möjlighet att klara dessa uppgifter. Datorn har den stora fördelen gentemot människan att den utför beräkningar mycket snabbt.

Vi kan göra om beräkningar många gånger, kontrollera olika möjligheter och snabbt ta fram t ex leveranstider på förfrågningar eller omdisponeringar vid störningar i produktionen.


    I ett fullt utvecklat MPS-system är alla styroperationerna sammanlänkade

