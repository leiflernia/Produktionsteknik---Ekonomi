# Omvandla inre tid till yttre tid

Vi vill omvandla inre tid till yttre tid. Anledningen är att timkostnaden för inre tid i en modern maskin är mycket högre än kostnaden för yttre tid.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/kostnader.JPG)

  

Ibland kan vi finna att allt omställningsarbete görs när maskinen står stilla, d v s på inre tid. Detta kan bero på att operatören själv gör omställningen och han inte kan gå ifrån maskinen för att göra de förberedelser som är nödvändiga.

Vissa aktiviteter kan utan vidare göras på yttre tid enbart genom förändringar i arbetssättet kring omställningen. Exempel på detta är hjälp från någon annan med förberedelser eller att vi kortare stunder kan låta maskinen sköta sig själv så att operatören blir frikopplad. På detta enkla sätt kan inre omställningstider oftast förkortas radikalt.

Ibland kan vi finna att allt omställningsarbete görs när maskinen står stilla, d v s på inre tid. Detta kan bero på att operatören själv gör omställningen och han inte kan gå ifrån maskinen för att göra de förberedelser som är nödvändiga.

Vissa aktiviteter kan utan vidare göras på yttre tid enbart genom förändringar i arbetssättet kring omställningen. Exempel på detta är hjälp från någon annan med förberedelser eller att vi kortare stunder kan låta maskinen sköta sig själv så att operatören blir frikopplad. På detta enkla sätt kan inre omställningstider oftast förkortas radikalt.

Vi har konstaterat att inre tid är dyrast. Dessutom tar den kapacitet från produktionen. Vi utgår ifrån att inre tid endast skall bestå av att lossa och ta ut det gamla verktyget, insättning och fastspänning av det nya verktyget samt igångkörning. Alla andra moment på inre tid skall vi alltså ta bort helt och hållet eller flytta ut till yttre tid.

De moment som återstår skall nu effektiviseras.

_Minimera YTTRE tid_

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/tid.JPG)

Den yttre tiden skall också minimeras. Den består i grova drag av förberedelsearbeten och avslutningsarbeten. I förberedelsearbetet ingår allt som görs före ett verktygsbyte.

Förberedelsearbetet liksom avslutningsarbetet skall göras när maskinen producerar. Om maskinen inte kan köras utan kontinuerlig övervakning måste någon annan än operatören göra förberedelse- och avslutningsarbetet.

Under mycket lång tid har Japan ansetts som ett föregångsland när det gäller metoder och synsätt för att minska omställningskostnaderna. Deras synsätt har numera accepterats av hela den industrialiserade världen. SMED-metoden är en av de metoder som utvecklats där.

**SMED-metoden**

SMED betyder ”Single-digit Minute Exchange of Die”. Innebörden är att omställningen skall ta mindre än 10 minuter. (**S**ingle-digit = ensiffrig, **M**inute = minut, **E**xchange of = utbyte av, **D**ie = verktyg)

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/smed.JPG)

SMED-metoden arbetar med begreppen inre och yttre omställningstid. _Inre omställningstid_ är den tid som en maskin står still för omställning i maskinen, medan _yttre omställningstid_ är den tid som används för omställning medan maskinen producerar.

Modifierad SMED-metod

Vi kommer här att använda en något modifierad SMED-metod som är indelad i följande arbetssteg:

1. Analysera nuläget

2. Separera _inre_ och _yttre_ tid

3. Omvandla _inre_ tid till _yttre_ tid

4. Minimera _inre_ tid

5. Minimera _yttre_ tid.


Analysera nuläget

En klar bild av nuläget är helt avgörande för våra möjligheter att effektivisera omställningen. Vi kan inte lita på gamla tidsuppgifter eller beskrivningar av en omställning. För att studera nuläget kan vi använda flera olika metoder.

I de flesta fall är det tillräckligt att utgå ifrån en vanlig klockstudie. Denna metod har använts under lång tid. Observatören studerar alla rörelser/åtgärder/ingrepp som utförs när maskinen ställs om. Tiden noteras för varje enskilt moment.

För den som kan använda någon MTM-metod (metodtidmätning), kan detta vara ett utmärkt hjälpmedel. Denna metod beskrivs utförligare i en annan modul

Ett hjälpmedel när vi använder SMED-metoden är någon form av blankett där vi kan notera de olika momenten och tiderna för dem.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/hjalpsmed.JPG)

På blanketten för vi sedan undan för undan in våra nya tider när vi under de kommande arbetsstegen separerar, omvandlar och minimerar inre och yttre tider.

På blanketten för vi sedan undan för undan in våra nya tider när vi under de kommande arbetsstegen separerar, omvandlar och minimerar inre och yttre tider.

Vi skall visa på ett antal olika lösningsvägar för hur förberedelsearbetet kan förenklas och hur vi därigenom kan minska kostnaderna för hela omställningen.

När ett arbete beordras framställs många olika _underlag_. Dessa måste vara utformade så att de är lätta att förstå. De skall finnas tillgängliga i rätt tid och på rätt arbetsställe. Hela beredningsprocessen påverkar möjligheterna att förbereda omställningen så att ingenting glöms bort eller görs på fel sätt eller vid fel tidpunkt.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/bered.JPG)

_Materialet_ skall finnas på plats vid maskinen vid rätt tid och vara rätt märkt.

· _Verktygen_ skall finnas i direkt anslutning till maskinen när omställningen skall starta.

· _Verktygssatser_ innehållande alla verktyg som behövs för en speciell omställning kan i förväg plockas samman i verktygsförrådet. På så sätt undviks allt letande efter verktyg.

· Alla _mätinstrument_ skall vara kalibrerade och inställda och utlämnade innan omställningen påbörjas.

· Alla _förinställningar_ skall göras före omställningen. På ett verktyg eller en maskin skall de vara av typen fasta lägen. Justeringar av alla slag står i vissa fall för upp emot halva omställningstiden. Ofta kan vi genom små förändringar av verktyg och utrustning ta bort dessa justeringar och ersätta dem med ett antal fasta lägen. Alla förinställningar skall ha en instruktion för att undvika misstag.

· _Hjälpmedel_ i form av truckar, lyftbord eller travers som skall användas vid omställningen måste finnas tillgängliga på rätt plats i rätt tid.

· _Utbildning_ är absolut nödvändig för att kunna utföra en omställning på bästa sätt. Vid utbildning går vi igenom alla moment som har med omställningen att göra. Stor vikt måste läggas vid att motivera varför det är så viktigt med bra omställningseffektivitet. Med rätt motivation kommer förbättringar av arbetssättet ständigt att ske.
