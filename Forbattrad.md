# Förbättrad kvalitet

Kvaliteten förbättras genom högre omställningseffektivitet. Förbättringar av omställningseffektiviteten är en förutsättning för små partistorlekar. Detta leder till korta genomloppstider.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/forb.JPG)

Korta genomloppstider i kombination med små partier gör att kvalitetsproblem upptäcks snabbare. Dessutom kan inte så många detaljer vara felaktiga samtidigt när partistorleken minskar.

Om fel uppstår är målet alltid att åtgärda orsaken så att felet inte kan uppstå igen.

I en flödesorienterad tillverkning upptäcks felen i de flesta fall snabbt, eftersom vi där har mycket korta genomloppstider. Andra operationen startar oftast så snart några detaljer har blivit färdiga i operation nummer ett. Tiden från det att första detaljen lämnar operation nummer ett tills den passerat hela tillverkningsflödet är normalt mycket kort och de fel som upptäcks åtgärdas snabbt.

När vi ökar omställningseffektiviteten underlättas kvalitetsarbetet genom att

- fel upptäcks snabbare
- antalet detaljer som kan vara fel minskar eftersom antalet detaljer i varje parti är mindre.
