# Produktions- och penningflödet

En allmän definition av ekonomi är _hushållning med begränsade resurser_, dvs att få bästa möjliga utbyte av de använda resurserna, som kan bestå av personal, material, maskiner etc.

I ett företag sker en omvandling i fysisk bemärkelse. In i processen (företaget) kommer råvaror eller halvfabrikat, arbete i olika former, el och värme osv. Ut ur processen kommer en produkt eller tjänst som har ett högre värde, dvs den har förädlats.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/image128.jpg)

Produktionsprocessen

I varje företag finns även ett penningflöde som kan sägas gå i motsatt riktning till produktionsflödet. Penningflödet visar hur pengar kommer in i företaget och var de används.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/image130.jpg)

_Omsättningen_ är företagets försäljningssumma, dvs vad kunderna betalat för de varor och tjänster företaget producerat.

I företaget används pengarna till

_Inköp_ är råvaror, halvfabrikat, energi, tjänster etc som företaget köper.

_Pålägg/värdeökning_ är det värde som företaget lägger på/till för produkterna genom bearbetning, montering, hantering etc. Pålägget eller det ökade värdet måste också inrymma en tillräckligt stor del som blir kvar i företaget - vinsten.
