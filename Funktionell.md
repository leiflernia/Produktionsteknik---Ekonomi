# Funktionell verkstad

I en funktionell verkstad är alla maskiner av en viss typ placerade tillsammans; svarvar i en avdelning, borrmaskiner i en annan avdelning, slipmaskiner i en tredje o s v.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/image214.jpg)

Med denna placering vill vi uppnå stordriftsfördelar:

– all svarvning sker på en plats

– vi får ett specialistkunnande hos operatörerna

– vi får ett högt maskinutnyttjande

– svängningar i behovet kan hanteras lättare än i andra typer av verkstad.

En nackdel med den funktionella verkstaden är hög kapitalbindning i varulager. Olika partier kräver olika lång behandlingstid. Det uppstår köer av material som väntar på bearbetning.

Genomloppstiderna blir långa och osäkra. Planeringen har svårt att överblicka läget och får lägga in garderingar. Resultatet blir att vi binder mycket kapital i mellanlager.

Det krävs mycket hantering och transporter för att flytta materialet mellan operationerna. Detta är dyrt och kräver avsevärda ytor för både transportvägar och lagerplatser. Flödet blir svårt att övervaka.

	I en funktionell verkstad får vi
	- hög  maskinbeläggning
	- högt specialistkunnande hos operatörerna 

	Men till priset av

	- långa  genomloppstider
	- hög kapitalbindning i  varulager
	- höga interna  transportkostnader
