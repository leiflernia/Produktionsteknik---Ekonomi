# Ekonomisk partistorlek

När vi bestämmer storlekarna på våra beställningar till lager försöker vi göra det så att den totala årskostnaden för varje artikel blir så låg som möjligt. Vi bestämmer _den ekonomiska partistorleken_. Vid bestämning av den ekonomiska partistorleken ingår, utöver lagerhållningskostnaderna, ordersärkostnaderna som en viktig post.

_Ordersärkostnaderna_ är de specifika kostnader vi har för varje leverans oberoende av storleken på leveransen, t ex kostnader för uttag ur och inlägg på lager, transporter, administrativa kostnader i samband med beställningar och omställningskostnader i vår egen produktion.

Ordersärkostnadernas stora betydelse för vilken partistorlek vi väljer gör att det är viktigt att minska dem.

Med en hög ordersärkostnad tvingas vi att tillverka stora partier. Målet är att ordersärkostnaden blir så låg att andra viktiga faktorer som kunden, kapacitetsbehovet och kapitalbindningen får styra valet av partistorlek.

I ordersärkostnaden för en tillverkning ingår t ex:

· kostnader för omställning i alla maskiner och utrustningar som används för det aktuella  arbetet

· administrativa kostnader för att kunna starta ett arbete, t ex planering, framtagning  av underlag som ritningar, stycklistor, instruktioner  etc.

· alla transportkostnader, från materialförråd genom hela till verkningen och in i färdiglagret

· kostnader för uttag av material i materialförråd och inläggning av färdiga produkter  i färdiglagret samt rapportering till material- och  produktionsstyrningen.

    En effektiv materialstyrning gör att rätt material alltid finns tillgängligt på den 
    plats och vid den tidpunkt det är inplanerat i  produktionen

