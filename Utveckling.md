# Utveckling

Genom den pågående utvecklingen av datoriserade hjälpmedel, framför allt inom den datoriserade produktframtagningen, förändras beredarens arbete ständigt. Kraven på datorkunnande ökar när man väljer att gå från ett produktionsupplägg i vanliga miljöer till större mer komplicerade tillverkningsenheter.

CAM-tekniken utvecklas ständigt. Den var tidigare enbart ett hjälpmedel att ta fram verktygsvägar för bearbetning i CNC-styrda maskiner. Idag finns möjligheter att använda både CAD och CAM-system för bl. a simulering av hela produktionsprocesser.

Andra exempel på datorstyrda maskiner är laser eller vattenskärningsmaskiner. Datorstyrda verktygsmaskiner klarar av flera operationer och tempon än tidigare.

Nya krav på tillverkning av produkter (t ex miljökrav) kommer att påverka beredningen. Bilindustrin har t ex ett producentansvar att omhänderta bilen vid skrotning. Därför måste sammansättningen göras så att demonteringen underlättas.

Beredningsarbetet har förändrats genom nya organisationsformer med arbetslag och liknande. Flera arbetsuppgifter som tidigare sköttes av beredningen sköts numera direkt av produktionen. Exempel på detta är uppföljningar, vissa programmeringsuppgifter och operationsuppläggningar.
