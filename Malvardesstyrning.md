# Målvärdesstyrning

Skulle vi i stället styra mot målvärdet skulle operatören, beroende på hur väl hon kan ställa in maskinen, korrigera inställningen några gånger under tiden.

Eftersom hon fortfarande baserar sin bedömning på en enda detalj är det inte säkert att resultatet blir mycket bättre denna gång.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/image200.jpg)

M= Målvärde, alltså längs linjen där utfallet på korrekta värden för detaljen är optimalt .

För att få en uppfattning av hur resultatet verkligen ser ut räcker det inte med att bara mäta en detalj åt gången. Om vi i stället mäter _flera detaljer_, 4-8 stycken brukar vara vanligt, slipper vi enstaka värden som inte är representativa. Vi får i stället en god bild av hur resultatet verkligen ser ut och har mycket lättare att fatta riktiga beslut om processen behöver korrigeras.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/image202.jpg)

Detta sätt att följa upp tillverkningen är utgångspunkten för att få så många detaljer som möjligt inom toleransgränserna, genom att ställa om maskinen och utrustningen därtill.
