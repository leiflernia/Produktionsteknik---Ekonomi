# Flödesgrupper

I en flödesgrupp bygger vi upp produktionsutrustningen kring en produkt eller en produktgrupp.

Vi samlar all utrustning som behövs för att färdigtillverka produkten i en och samma maskingrupp. Detta kräver en viss överkapacitet i maskiner då den maskin som kräver mest arbetstid för detaljen blir dimensionerande. Denna ”flaskhalsmaskin” blir mycket effektivt utnyttjad. Övriga maskiner i gruppen blir däremot inte fullt belagda.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/image219.jpg)

Genomloppstiden blir betydligt kortare i flödesgruppen än i den funktionella verkstaden. Så snart en produkt blir klar i en operation går den till nästa och mellanlagren kan hållas mycket små. Materialhanteringen blir enkel och flödet blir snabbt och säkert. Genomloppstiden kan sänkas drastiskt.

![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/pl_funk.JPG)
![enter image description here](https://lernia.itslearning.com/data/1821/C33238/Bilder/Produktionsteknik%20&%20Ekonomi/pl_fl.JPG)

Planeringen förenklas väsentligt eftersom vi kan lägga en del av planeringsansvaret direkt på arbetslaget.

Flödesgruppen innebär en kraftig sänkning av kapitalbindningen i varulager men samtidigt en viss ökning i kapitalbindning i maskiner. Normalt överväger vinsterna klart. En nackdel är att vi får vissa problem vid volymändringar eller ändringar i produktmixen. Flexibiliteten för sådana förändringar minskar.

	Övergång till flödesgrupp innebär en kraftig minskning av våra lager och en 
	ökning av maskinparken
