# Planering

Ett företag lägger ofta ner stora resurser på att planera hela sin verksamhet. De flesta företag har någon sorts material- och produktionsstyrningssystem. Detta system används för att planera inköp av råmaterial och för planering av hela produktionen. För att kunna planera en produktion krävs en mängd information. Exempel på detta är tider för omställningar och produktionstider för detaljerna. Ju längre tidsrymd planeringen omfattar desto svårare blir det att ha all information korrekt.

Om genomloppstiden för en produkt är 3 månader blir det mycket svårt att kunna bestämma exakt när detaljen är helt färdig. Detta beror på många osäkerhetsfaktorer och att mycket oväntat kan inträffa under en så lång tidsperiod. Har vi däremot en kort genomloppstid är det mycket lättare att räkna ut tidpunkten när en produkt är färdig.

När vi planerar är det en fördel med korta genomloppstider. Detaljplaneringen för en produkt behöver då inte omfatta så långa tidsperioder. På det sättet får vi en enklare planering.
