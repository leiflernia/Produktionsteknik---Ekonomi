# Fördelar med korta genomloppstider

Korta genomloppstider påverkar många olika delar och funktioner i ett företag. En av de viktigaste fördelarna med korta genomloppstider är att företagets flexibilitet (anpassningsförmåga) förbättras. Kapitalbindningen i varor står för en stor del av ett tillverkningsföretags kostnader. Dessa kostnader minskar när genomloppstiderna minskas.

Planeringen förenklas med minskande genomloppstider. Alla företag strävar efter att förbättra kvalitetsnivån på sina produkter. Kortare genomloppstider medför att kostnaderna för bristande kvalitet minskar och att förbättringsmöjligheterna ökar.
